<p align="center">
  <img width="500px" src="/assets/images/calcio_saponato.jpg">
</p>
  
## Informazioni generali
Il calcio saponato è un gioco che prende piede negli anni ‘90 e arriva a noi in vesti moderne con regole ben definite e uniche, che rendono questo sport totalmente SICURO e divertente anche per chi non ha mai calciato un pallone prima del fischio d’inizio.

Il torneo verrà disputato con un minimo di 8 squadre all’attivo, e seguirà la canonica formula dettata da: gironi, quarti, semifinale e finale.

Alle squadre che si iscrivono saranno garantite almeno 3 partite da 30 minuti e un piccolo omaggio che scoprirete direttamente al campo. Ai finalisti sarà inoltre assegnato un premio. 

Altro punto che ci tocca da vicino e a cui teniamo particolarmente è che questo sarà un torneo **MISTO**. Le squadre saranno composte da un minimo di 5 persone (massimo 10, consigliamo almeno 2 riserve), 5 giocano e i restanti membri del team saranno a bordo campo in attesa dei cambi. Nell’area di gioco tuttavia è obbligatorio che ci siano sempre almeno 2 donne per squadra e che queste siano parte fondamentale delle azioni che portano al gol di una delle due squadre. Se una squadra non riesce a rispettare questi requisiti sarà sconfitta a tavolino. 

Le iscrizioni sono aperte dai 16 anni di età (annata 2006 compresa) e il costo per l’iscrizione è di 120€ a squadra.

Vi invitiamo a leggere il regolamento qua sotto per capire tutti i dettagli e le regole che rendono questo sport uno dei più divertenti e sicuri.


## Regolamento
- Squadra: composta da almeno 5 persone e tra queste almeno 2 donne (consigliamo almeno 2 riserve) in ogni caso la squadra non può superare le 10 persone. Ci sarà un responsabile che si fa carico, all’iscrizione, di presentare i documenti di tutti i membri e di essere il mediatore tra organizzatori del torneo e la sua stessa squadra.
- Il gioco si svolge con due squadre da 5 titolari ciascuna che si sfidano tra loro.
Nell’area di gioco dovranno essere sempre presenti almeno 2 componenti femminili per squadra, anche a seguito di cambi. Se non si riesce a rispettare questo requisito la squadra si considera sconfitta a tavolino
- Tempi e punteggi: 
  - Il tempo totale di una partita si suddivide in due tempi da 15 minuti ciascuno. Al termine del primo tempo regolamentare, seguirà un breve intervallo e il cambio campo, per poi riprendere con il secondo tempo regolamentare.
  
    Nel calcio saponato non esiste il recupero, i 15 minuti sono cronometrati da un organizzatore del torneo che si occuperà di fischiare la fine del primo tempo e, in seguito, della partita.
    
    Al termine dei 30 minuti di gioco la squadra che ha fatto più gol vince.
    
    Nella fase a gironi la squadra che vince guadagna 2 punti, in caso di pareggio si guadagna 1 punto, se si viene sconfitti 0 punti.
    
    Al termine della fase a gironi, per lo spareggio in caso di parità in classifica tra due squadre, verranno utilizzati alcuni criteri nell’ordine elencato sotto:
    - Scontro diretto
    - Differenza reti
    - Maggior numero di reti segnate
    - Punti disciplina (numero cartellini rossi e a seguire numero cartellini gialli)
    - Spareggio ai calci di rigore (5 per squadra e poi ad oltranza)

    Nelle fasi finali le partite sono secche (no andata e ritorno, la partita è singola) e in caso di parità si procederà con i calci di rigore.

- L’area di gioco: l’area di gioco è suddivisa in 2 metà simmetriche e identiche in tutto per tutto. A sua volta l’intero campo sarà suddiviso in sezioni di diverso colore: 2 colori principali intervallati tra loro, che indicano distanze di 3 metri, e 2 quadrati bianchi, che rappresentano l’area sotto porta.

Si gioca con una palla in plastica.

- Falli e sanzioni: le scivolate sono considerate falli se effettuate a meno di un colore di distanza, ovvero a meno di 3 metri di distanza.
Spinte, gomitate, pugni, ecc. sono considerati falli.
    
    *Viene considerato fallo anche il retropassaggio al portiere se la palla non ha prima superato la metà campo o viene toccata da un avversario. Il portiere inoltre non può prendere il retropassaggio con le mani*.

    Ogni fallo è sanzionabile a seconda del giudizio dell’arbitro, e tale giudizio è insindacabile.

    Le sanzioni previste sono: 
    - ammonizione: cartellino giallo e richiamo alla disciplina di chi commette fallo
    - espulsione: cartellino rosso, somma di 2 cartellini gialli o fallo dettato da cattiveria e non coscienza dell’avversario. Comporta l'esclusione dall’area di gioco.

    Ciò che è stato elencato sopra verrà punito con un calcio di punizione a favore degli avversari.
    
    Il fallo in area invece è sempre rigore.
    La bestemmia è punita in modo severo e rigoroso, pena l’espulsione dalla partita. 

- GOL 
    
    I gol sono considerati validi nei seguenti casi:
  - Donna: in qualunque posizione dell’area di gioco, indipendentemente che abbia ricevuto o meno passaggi dai compagni di squadra.
  - Uomo: solo di primo tocco a seguito di un passaggio effettuato da un componente femminile della propria squadra. Inoltre è possibile segnare, sempre rispettando la precedente regola, solo se ci si trova nella metà campo avversaria e mai nella propria.

  I gol non sono considerati validi se: 

  - Il portiere segna con le mani, a seguito di un rinvio, e nessun giocatore ha toccato il pallone.
  - La palla finisce in porta direttamente da rimessa laterale o calcio d’angolo e nessun giocatore ha toccato il pallone. 
- Portiere
    
    Può rimettere la palla in gioco con le mani.

    Può rimettere la palla in gioco con i piedi solo se tira di controbalzo, ovvero fa rimbalzare prima la palla a terra e poi la calcia.

- Calci di punizione
    
    Si battono di prima e vanno obbligatoriamente battuti contro le pareti dell’area di gioco.
    
    Si può chiedere la distanza di 3 metri obbligatoria. Allo stesso modo è possibile piazzare la barriera a 3 metri dalla punizione.
-   Prima della partita
    
    Obbligatorio presentarsi 10 minuti prima dell’inizio della partita per poter svolgere l’appello e il briefing iniziale con l’arbitro. Pena del ritardo l’esclusione dalla partita. 
