## Ammacqua il tuo obiettivo prima di essere ammacquato a tua volta!

Idrofobia è un gioco competitivo i cui partecipanti devono "ammacquare" (ovvero bagnare) il proprio obiettivo segreto utilizzando una pistola d'acqua. Non ci sono limiti di spazio e non ci sono arbitri sarete soltanto voi stessi e la vostra fantasia.

Per "obiettivo" si intende un altro partecipante assegnato da un software, una volta eliminato te ne verrà destinato un altro seguendo un sistema circolare, quindi la tua vittima successiva sarà la vittima della tua vittima.

### Vittoria
L'ultimo che rimane in gioco o chi "ammacqua" più persone nel minor tempo **vincerà una bici nuovissima dal valore di 300 euro** fornita dal nostro sponsor [Ciclofficina Errante](https://ciclofficinaerrante.it/).

<p align="center">
  <img width="250px" src="/assets/images/bike.jpg"><br>
  <i>Bici esemplificativa dal valore corrispondente al premio</i>
</p>

### Come partecipare
I requisiti per partecipare sono:
- Essere residenti a Sant'Antonio, Bancole, Colle Aperto o quartiere Rabin.
- Avere compiuto i 14 anni di età
- Compilare i moduli che trovi nella [sezione iscrizioni](https://festantonio.it/iscrizioni)
- Versare una quota di 10€ in fase di iscrizione, inclusa nella quota ti verrà consegnata una pistolina d'acqua e una maglietta evento.
- Scaricare l'app Telegram sul telefono

Per partecipare puoi preiscriversi sul sito compilando il [form di preiscirione](https://docs.google.com/forms/d/e/1FAIpQLScWabtO2mgcpSlJvK08YILPseFynzz0g-v6NzbMiWH7PWErzg/viewform).
In seguito è **necessario** portare i moduli compilati e la quota di iscrizione di 10€ nei punti e nelle date indicati sulla [pagina iscrizioni](https://festantonio.it/iscrizioni).

Il gioco inizierà per tutti il 20 Maggio, e sarà gestito da un bot Telegram, indispensabile da avere per partecipare. Puoi già accedere al bot da qui: [@idrofobia_support_bot](https://t.me/idrofobia_support_bot)
 
### Come funziona il gioco

All'inizio del gioco riceverete un messaggio con un codice alfanumerico di dieci cifre che dovrà rimanere super segreto.

Una volta recuperate le informazioni del tuo obiettivo, il tuo compito sarà trovarlo di persona e bagnarlo con la pistolina d'acqua. Raccomandiamo di partecipare all'evento nel rispetto della decenza e della privacy dei partecipanti, per il resto occhio a non farvi trovare disarmati quando incontrerete la vostra vittima! Inoltre si ricorda che la responsabilità legale durante il gioco è interamente dei partecipanti, **non è ammesso**, per esempio, introdursi in proprietà private senza consenso.

Se vieni ammacquato da qualcuno sei **obbligato** a consegnare il tuo *killCode* e per te sarà purtroppo Game Over.

### Chatbot

Per giocare sarà fondamentale utilizzare un bot Telegram sviluppato da noi. Accedi al bot da questo link:  [@idrofobia_bot](https://t.me/idrofobia_bot)

**I comandi principali da lanciare in chat sono due**:
- Il comando `/start`: serve a far partire il bot, da lanciare in qualsiasi momento **prima** che parta il gioco.
- Il comando `/get_status`: da qui puoi ricevere i dettagli del tuo prossimo obiettivo (foto, residenza, nome e cognome). Inoltre puoi controllare il tuo *killCode* super segreto nel caso te lo fossi dimenticato.
- Il comando `/kill_target`: lanciando questo comando ti verrà chiesto di inserire il codice a 10 cifre che il tuo obiettivo. In caso di codice corretto potrai procedere verso la tua prossima vittima.

A questo punto è tutto nelle tue mani: trova e ammacqua!
 
### Serve supporto?

**Consulta le FAQ**, potresti trovare già la risposta che stai cercando.

In caso contrario, per qualsiasi domanda o problemi che potresti riscontrare durante il gioco, abbiamo realizzato un canale di supporto dedicato: [@idrofobia_bot](https://t.me/idrofobia_support_bot)

### FAQ
 
**Devo uccidere per forza utilizzando la pistola fornita?**
NO! Noi forniamo soltanto uno strumento, ma l'unico vincolo è utilizzare l'acqua.
 
**Posso ammaquare una persona diversa dal mio obiettivo?**
NO! Perché il gioco riesca bisogna concentrarsi solo e soltanto sulla propria vittima, ogni altro codice non sarà validato.
 
**Posso travestirmi per ingannare il mio bersaglio?**
Assolutamente sì. Sono ben accetti travestimenti, attacchi di soppiatto, appostamenti e chi più ne ha più ne metta!
 
**Possono giocare anche minorenni?**
Sì, l'unico vincolo di età è avere 14 anni compiuti.
