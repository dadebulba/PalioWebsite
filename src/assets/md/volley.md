<p align="center">
  <img width="500px" src="/assets/images/volley.jpeg">
</p>

## Informazioni generali
Schiaccia e segna punti con tuffi spettacolari e rimpalli fortunati. Unisci sport e divertimento con partite mozzafiato ed incontri di pallavolo direttamente in acqua. Con il clima che si respirerà ti sentirai trasportato in riva al mare quando sul bagnasciuga ci si mette a fare quattro palleggi tra amici.

Il torneo verrà disputato con un minimo di 8 squadre all’attivo, e seguirà la canonica formula dettata da: gironi, quarti, semifinale e finale.
Alle squadre che si iscrivono saranno garantite almeno 3 partite da 2 set l’una e un piccolo omaggio che scoprirete direttamente al campo. Ai finalisti sarà inoltre assegnato un premio.

Altro punto che ci tocca da vicino e a cui teniamo particolarmente è che questo sarà un torneo MISTO. Le squadre saranno composte da un minimo di 5 persone (massimo 10, consigliamo almeno 2 riserve), 5 giocano e i restanti membri del team saranno a bordo campo in attesa dei cambi. Nell’area di gioco tuttavia è obbligatorio che ci siano sempre almeno 2 donne per squadra. Se una squadra non riesce a rispettare questi requisiti sarà sconfitta a tavolino.

Le iscrizioni sono aperte dai 16 anni di età (annata 2006 compresa) e il costo per l’iscrizione è di 120€ a squadra.

Vi invitiamo a leggere il regolamento qua sotto per capire tutti i dettagli e le regole che rendono questo sport uno dei più divertenti e sicuri.


## Regolamento
- Le squadre devono essere composte da un minimo di 5 persone e devono includere almeno 2 componenti femminili. Consigliamo l’iscrizione di almeno 3 membri di riserva per consentire il corretto svolgimento delle gare in caso di imprevisto.
- Nell’area di gioco dovranno essere SEMPRE presenti almeno 2 componenti femminili della squadra, anche a seguito di cambi.
- I cambi sono illimitati, devono essere fatti a gioco fermo e si può sostituire un qualsiasi giocatore presente in campo. 
- Nella fase a gironi si giocano 2 set ai 15 punti; ogni set vinto sarà considerato come 1 punto in classifica. In caso di pareggio, sul risultato di 14 a 14 si va al tie break e si continua fino a quando si hanno 2 punti di vantaggio sugli avversari. 
- In caso di spareggio nelle fasi a gironi 
Nelle fasi finali si giocano 3 set ai 15 punti. Anche qua vale la regola del tie break.
Chi vince 2 set passa alla fase successiva.
- L’area di gioco è suddivisa in 2 metà simmetriche e identiche in tutto per tutto. Vi sarà una rete da pallavolo regolamentare, altezza 2.25 metri. I giocatori si troveranno con l’acqua tra il ginocchio e la caviglia.



- Regole di gioco:
    - La palla può toccare qualsiasi parte del corpo.
    - Con la palla in gioco si hanno a disposizione massimo 3 tocchi per riuscire a mandare la palla nel campo avversario.
    - Un giocatore non può toccare la palla due volte consecutivamente tranne nel caso in cui il primo tocco sia stato quello effettuato a muro.
    - Il muro non viene conteggiato come primo dei 3 tocchi a disposizione. 
    - Nell’azione di muro il giocatore può toccare la palla oltre la rete, a condizione che non interferisca nel gioco dell’avversario (chi sta attaccando devo poter colpire la palla senza interferenze).
    - Se due compagni di squadra toccano la palla contemporaneamente si considerano 2 tocchi (tranne nel caso in cui il tocco simultaneo avvenga durante un’azione di muro).
    - La palla non può essere trattenuta, deve rimbalzare al tocco. 
    - Nell’attraversare la rete, la palla può toccarla.
    - La palla che rimbalza sulla rete può continuare ad essere giocata entro il limite dei 3 tocchi permessi.
    - Ricadendo dopo un muro o una schiacciata non è considerata infrazione l’invasione del campo avversario. Lo stesso vale nel caso in cui ci si tuffi per salvare una palla che sta cadendo in acqua (la palla deve essere ancora nella metà campo della propria squadra).
    - In entrambi i casi un giocatore non può mai interferire con il gioco della squadra avversaria.
    - I giocatori non possono in nessun caso toccare la rete con il proprio corpo.
    - Il gonfiabile perimetrale è considerato parte del campo.
    - Non ci sono regole riguardo lo schieramento in campo, ogni squadra è libera di disporsi come preferisce.
    - Non ci sono falli di posizione, i giocatori possono muoversi liberamente all’interno del proprio campo.
    - Alla fine di ogni set è previsto un cambio di lato tra le squadre.
- Le decisioni dell’arbitro sono insindacabili. La bestemmia è punita in modo severo e rigoroso, pena l’espulsione dalla partita.
- È proibito giocare indossando oggetti metallici (es. collane, orecchini, braccialetti) 
- È obbligatorio presentarsi 10 minuti prima dell’inizio della partita per poter svolgere l’appello e il briefing iniziale con l’arbitro. Pena del ritardo l’esclusione dalla partita. 
