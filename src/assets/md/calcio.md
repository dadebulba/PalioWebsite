<p align="center">
  <img width="500px" src="/assets/images/calcio.jpg">
</p>
  
## Informazioni generali
Questo è il primo anno in cui viene disputato il torneo di calcio a 7 sotto il nome di “Festantonio” e si tratta di una competizione con una scuola di pensiero diversa dagli altri e più rinomati tornei della provincia. Può essere un fantastico banco di prova per l’apertura della stagione estiva di tornei, nonché un’ottima occasione per dimostrare giocate paurose e la voglia di divertirsi creando un’indissolubile spirito di squadra. 

Il torneo verrà disputato con un minimo di 8 squadre all’attivo, e seguirà la canonica formula dettata da: gironi, quarti, semifinale e finale.

Alle squadre che si iscrivono saranno garantite almeno 3 partite da 40 minuti e un piccolo omaggio che scoprirete direttamente al campo. Ai finalisti sarà inoltre assegnato un premio. 

Le squadre saranno composte da un minimo di 9 persone, 7 giocano e i restanti membri del team saranno a bordo campo in attesa dei cambi e di spaccare in due la partita. 

Le iscrizioni sono aperte a chiunque abbia già compiuto i 16 anni di età e il costo per l’iscrizione è di 120€ a squadra.

Vi invitiamo a leggere il regolamento qua sotto per capire tutti i dettagli e le regole che rendono questo sport uno dei più belli e competitivi in assoluto.

## Regolamento
- Le dimensioni del campo di gioco, che deve avere una forma rettangolare, possono variare da un
minimo di metri 45 x 25 a un massimo di metri 50 x 30. Le linee che delimitano il campo e le aree a
esso relative, devono avere uno spessore che varia da un minimo di cm 5 a un massimo di cm 8.
- Le squadre sono composte da un minimo di 9 giocatori, dei quali 7 titolari (minimo 4) e i restanti
riserve.
- È consentito un numero illimitato di sostituzioni (a gioco fermo) ed il giocatore che viene sostituito
può rientrare successivamente.
- Il tempo di gioco è di 20 minuti per tempo nelle fasi a gironi e di 25 minuti per tempo nella fasi
successive. Tra i due tempi vi è un intervallo di 5 minuti nella fase a gironi e di 10 minuti nelle fasi
successive. È previsto un tempo di recupero in caso di interruzioni a discrezione dell’arbitro.
- Non c'è il fuorigioco.
- La distanza minima a cui si devono attenere i difensori in un calcio di punizione (diretto o indiretto),rinvio dal fondo, calcio d’inizio o d’angolo e rigore è di 6 metri
- Il dischetto per il calcio di rigore è posto a una distanza di 8 metri.
- In caso di punizione indiretta in area la distanza minima dalla porta è di 4 .
- L’arbitro esprime un giudizio insindacabile e assoluto.
- Le bestemmie non sono tollerate e pertanto verranno sanzionate.
- Prima della partita è obbligatorio presentarsi 10 minuti prima dell’inizio della partita per poter
svolgere l’appello e il briefing iniziale con l’arbitro. Pena del ritardo l’esclusione dalla partita.